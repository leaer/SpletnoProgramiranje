# To-do list

Dandanes imamo vsi mnogo opravil, zato lahko včasih kar hitro pozabimo, kaj moramo narediti, do kdaj moramo določeno stvar dokončati itd.

Tudi sama se srečujem s podobnim problemom - vsakodnevno na faksu dobivam nove naloge in nove roke za oddajo le teh, poleg šolskih obveznosti pa imam še mnogo drugih. Tako sem se odločila, da za ta projekt izdelam "to-do list", saj tudi sama potrebujem mesto, kjer bom imela urejen seznam s stvarmi, ki jih moram narediti, poleg tega pa jih lahko razvrstim po pomembnosti in datumih. Na ta način bom takoj vedela, kaj in do kdaj moram opraviti in ne bom imela več problemov z izgubljanjem in iskanjem listkov, kamor sem si vsakič zapisovala obveznosti.

Ciljna skupina mojega projekta so predvsem študenti, saj imamo veliko dela za faks, od nalog do projektov, kolokvijev in izpitov. Z mojim to-do listom bom tako omogočila boljši pregled nad šolskimi in obšolskimi dejavnostmi. Uporabnik si bo lahko izbral, za katero vrsto opravila gre (naloga, projekt, kolokvij, izpit, drugo...), jih razporedil po pomembnosti in pa po datumih. 

Tipična uporabnica moje strani: Maja je 21 letna študentka laboratorijske biomedicine na Fakulteti za farmacijo. Poleg tega, da ima veliko šolskih obveznosti, hodi tudi na tečaje za maserja ter pedikerja. Živi v stanovanju z bratom, ki je tudi študent. Tako je Maja delno zadolžena tudi za nakup hrane in pijače. Ker ima tako veliko opravil, si jih sproti piše na samolepljive listke, ki jih nalepi na steno, vendar le-ti velikokrat odpadejo s stene in se izgubijo. Poskusila je tudi s pisanjem opravil v blokec "Da ne pozabim", vendar ga velikokrat pusti na mizi ali pa ga pozabi dati v drugo torbo. Potrebuje način, da si bo lahko na eno mesto zapisala vsa opravila - to bi lahko bil prenosnik, katerega vsak dan nosi s seboj na predavanja ali pa mobilni telefon, ki je še lažje in hitreje dostopen.

Sprva sem želela narediti stran v angleščini, vendar sem po pogovoru s parimi prijatelji (in bodočimi uporabniki aplikacije) ugotovila, da jih večina želi imeti stran v slovenščini, saj v angleškem jeziku obstaja že polno takšnih aplikacij. Sicer bi bila uporaba s tem omejena na slovenski prostor, vendar se mi zdi pomembno, da ohranjamo slovenščino in da poslušam želje in kritike tistih, ki bi takšno aplikacijo uporabljali.

Aplikacija bo podprta na računalnikih. Glede na to, da imamo študenti veliko večino časa pri sebi mobilne telefone, bom poskusila narediti, oziroma povezati aplikacijo tudi z mobilniki. 

Stran sem poskusila odpreti v večih brskalnikih. V Firefoxu sem opazila, da "datetime-local! ne deluje, prav tako je izgled select okenca ter checkboxa drugačen kot v Chromu. V Chromu in IE vse deluje, vendar se določeni gradniki malce razlikujejo po izgledu (checkbox, select).

Ponosna sem predvsem na izgled strani opravila oz. dodaj opravilo, saj mi deluje pregledna in urejena. Veliko truda sem vložila tudi v izgled gumbov, kako se spremeni barva, doda senca, ko gremo z miško preko njih. Veliko sem se ukvarjala tudi z animiranjem posnetka na naslovni strani. Veliko dela sem vložila tudi v stran koledar, saj sem za izdelavo tabele z dnevnim in mesečnim koledarjem vložila veliko časa (ko gremo z miško skozi dneve, se polja drugače obarvajo...). Sama sem zrisala tudi banner v glavi strani.


Spletno stran sem postavila tudi na lea.erzar.si (preko programa FileZilla).

