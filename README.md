# To-do list

Dandanes imamo vsi mnogo opravil, zato lahko včasih kar hitro pozabimo, kaj moramo narediti, do kdaj moramo določeno stvar dokončati itd.

Tudi sama se srečujem s podobnim problemom - vsakodnevno na faksu dobivam nove naloge in nove roke za oddajo le teh, poleg šolskih obveznosti pa imam še mnogo drugih. Tako sem se odločila, da za ta projekt izdelam "to-do list", saj tudi sama potrebujem mesto, kjer bom imela urejen seznam s stvarmi, ki jih moram narediti, poleg tega pa jih lahko razvrstim po pomembnosti in datumih. Na ta način bom takoj vedela, kaj in do kdaj moram opraviti in ne bom imela več problemov z izgubljanjem in iskanjem listkov, kamor sem si vsakič zapisovala obveznosti.

Ciljna skupina mojega projekta so predvsem študenti, saj imamo veliko dela za faks, od nalog do projektov, kolokvijev in izpitov. Z mojim to-do listom bom tako omogočila boljši pregled nad šolskimi in obšolskimi dejavnostmi. Uporabnik si bo lahko izbral, za katero vrsto opravila gre (naloga, projekt, kolokvij, izpit, drugo...), jih razporedil po pomembnosti in pa po datumih. 

Sprva sem želela narediti stran v angleščini, vendar sem po pogovoru s parimi prijatelji (in bodočimi uporabniki aplikacije) ugotovila, da jih večina želi imeti stran v slovenščini, saj v angleškem jeziku obstaja že polno takšnih aplikacij. Sicer bi bila uporaba s tem omejena na slovenski prostor, vendar se mi zdi pomembno, da ohranjamo slovenščino in da poslušam želje in kritike tistih, ki bi takšno aplikacijo uporabljali.

Aplikacija bo podprta na računalnikih. Glede na to, da imamo študenti veliko večino časa pri sebi mobilne telefone, bom poskusila narediti, oziroma povezati aplikacijo tudi z mobilniki. 

Stran sem poskusila odpreti v večih brskalnikih. V Firefoxu sem opazila, da <input type="datetime-local> ne deluje, prav tako je izgled <select> okenca ter checkboxa drugačen kot v Chromu. V Chromu in IE vse deluje, vendar se določeni gradniki malce razlikujejo po izgledu (checkbox, select).

Zaenkrat je moja stran sestavljena zelo statično, za boljšo uporabniško izkušnjo bi morda morala spisati js kodo, tako pa je moja stran zgrajena zgolj iz html in css kode. Problem mi je predstavljal izris grafa na html5 canvas, katerega mi je uspelo izrisati, vendar pa js kode nisem uspela usposobiti.

Spletno stran sem postavila tudi na lea.erzar.si (preko programa FileZilla).

